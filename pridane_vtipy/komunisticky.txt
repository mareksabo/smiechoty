Idú Husák sa Štrougalom na zasadnutie strany, idú okolo kostola a tak príde reč
na náboženstvo a čo ti ľudí na tom majú a prečo tam chodia, veď Lenin povedal,
že už Marx povedal, že Engels povedal, že Boh nie je a z dialektického hľadiska
je to úplná chyba. Kazí to kredit našej ľudovodemokratickej republike a škodí to
myšlienke internacionálneho socialistického spoločenstva na čele so ZSSR ako
takej.
Tak nad tým špekulujú a potom Husák hovorí: \"Vieš čo, Ľubomír, bež tam na
výzvedy, čo sa tam vlastne deje.\"
Štrougal sa tak preplíží do temného kostola a vidí na kľakadle v kaplnke
babičku, ako sa úpenlivo modlí: \"Milosrdný Bože, mám veľké trápenie a prosbu -
blíži sa zima a ja v tom svojom pivničnom kamrlíku asi umrznem, z dôchodku sotva
vyžijem, nikdy som ťa tak neprosila, ako teraz - spočítala som si to, a keby si
mi nejako zoslal tisíc korún, tak by mi to moc pomohlo. Kúpila by som si sveter
a nejaké to uhlie, to by mi zachránilo život ... \"
Štrougal sa vráti do auta, porozpráva čo a ako, Husák na to, že to je teda
hanba, takto dostať ľudí ku konkurencii kvôli pár stovkám. Na, ja jej to dám zo
svojho, nech tam neprepadá takýmto bludom. Začne sa šacovat, ale nech hľadá ako
hľadá, nedá dokopy viac ako sedem stoviek.
\"Tak jej daj, Ľubomír aspoň to, nech už ide preč.\"
Stane sa, idú už neskoro večer naspäť zo zasadnutia a pri kostola vidí, že sa
tam babička stále ešte modlí. Tak zastaví a Štrougal zas ide na výzvedy, prečo
tam tá babička ešte straší, keď už dostala, čo chcela. Priblíži sa a počúva
tieto slová: \"... tak Ti, Pane Bože, nastotisíckrát ďakujem za peniaze, ktoré mi
zachránia život, ale nabudúce to, prosím Ťa, neposielaj po tých komunistických
sviňiach, oni mi z toho tri stovky zobrali ... \"

Policajné inferno