Dobrý deň, vlani som urobil upgrade PRIATEĽKY 1.0 na verziu MANŽELKA 1.0 a nový
program nečakane spustil proces DETI, s mimoriadne veľkou spotrebou pamäte a
systémových zdrojov. V manuáli nie je táto funkcia spomínaná. Mimo to Manželka
1.0 tiež zasahuje do ostatných programov a naťahuje sa už pri bootovaní systému.
Ostatné programy, ako napríklad Nočný Poker 10.3 a Pivo 2.5 od tej doby prestali
fungovať, pri ich spustení sa systém zrúti. Zdá sa, že Manželku 1.0 nemôžem
odstrániť zo systému. Uvažoval som o návrate k Priateľku 1.0, ale uninstall
skončil neúspešne.
Môžete mi niekto poradiť?
ODPOVEĎ:
Vážený užívateľ, toto je veľmi častý problém. Mnoho ľudí prechádza z Priateľky
1.0 na Manželku 1.0, domnievajúc sa, že je to len neškodná zábavná utilita. Ale
Manželka 1.0 je operačný systém, navrhnutý tak, aby sám spúšťal ostatné
aplikácie. Nepúšťajte sa do inštalácie!
Dodatočné odstránenie Manželky 1.0 môže mať za následok poškodenie systémových
zdrojov. Niektorí sa pokúšali inštalovať Priateľku 2.0, resp. Manželku 2.0, ale
narazili na viac problémov, než v pôvodnom systéme.
Iní skúšali spúšťať Priateľku 2.0 paralelne na pozadí.
Bohužiaľ, Manželka 1.0 detekuje prítomnosť Priateľky 2.0, čo zapríčiňuje
konflikty s následným kolapsom systému. Jediná možnosť, ako sa vyhnúť problémom,
je neinštalovať software Manželka, ale používať len Priateľku. Verzia Priateľka
1.0, 2.0, 3.0 atď., Sú navzájom kompatibilné, dokonca sa môžu prevádzkovať
paralelne. Teraz je už neskoro, môžete len varovať svojich známych.
Ešte varujeme: dajte si pozor na nedokumentovanú automatickú inštaláciu programu
Svokra 6.4

Muži versus ženy